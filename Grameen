নতুন আরও একটি বেসরকারি বিশ্ববিদ্যালয় চালু হতে যাচ্ছে। বিশ্ববিদ্যালয়টির মালিকানায় থাকছে গ্রামীণ ট্রাস্ট। রাজধানীর উত্তরায় বেসরকারি গ্রামীণ বিশ্ববিদ্যালয়টির স্থায়ী ক্যাম্পাস হবে।

বাংলাদেশ বিশ্ববিদ্যালয় মঞ্জুরি কমিশনের (ইউজিসি) সূত্র এ তথ্য নিশ্চিত করে। সম্প্রতি ইউজিসির প্রতিনিধিদল ক্যাম্পাসটি পরিদর্শন করে। পরিদর্শনকালে প্রতিনিধিদল বিশ্ববিদ্যালয়ের বোর্ড অব ট্রাস্টিজসহ সংশ্লিষ্টদের সঙ্গে মতবিনিময় করেন। পরে বিশ্ববিদ্যালয়ের স্থাপনা ঘুরে দেখেন প্রতিনিধিদলের সদস্যরা।
